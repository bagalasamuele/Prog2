# Lezione 01
## Classi, attributi e metodi pubblici e privati

Presentazione del corso. I primi 30 minuti della Lezione 01 sono dedicati alla presentazione del corso (vedi pagine precedenti).

## Lezione 01. Introduzione alla Programmazione a Oggetti.

Inizieremo la lezione con una introduzione alla progammazione ad oggetti e le sue principali proprietà di incapsulamento, ereditarietà, polimorfismo e astrazione. Ciascuno di queste proprietà sarà oggetto di altrettante (parti di) lezioni del corso.

La programmazione ad oggetti manipola - appunto – oggetti. Come esseri umani, noi siamo abituati a vivere in un mondo di oggetti che manipoliamo o da cui siamo manipolati. La nostra auto, per esempio è un oggetto che ha un certo numero di parti (il volante, i pedali, etc.) che a loro volta sono oggetti. Gli oggetti hanno funzioni e caratteristiche, come il colore o la funzione clacson del volante. Quando abbiamo bisogno di sapere delle informazioni dagli oggetti o di compiere azioni, accediamo alle loro qualità (per esempio leggiamo il numero della nostra carta di identità) o applichiamo una funzione (per esempio premiamo il clacson sul volante).

La programmazione ad oggetti riproduce questo paradigma di tutti i giorni nella programmazione. Gli oggetti che manipoliamo sono strutture software che spesso rappresentano oggetti della vita reale. Per esempio per stampare possiamo usare un oggetto di tipo stampante, che avrà certe caratteristiche (es. marca, identitificativo univoco, etc.) e certe funzioni (e.g. stampa a colori o in bianco e nero a cui passo un file). L’oggetto software della stampante sarà ovviamente il suo proxy per operare nel mondo reale. Lo stesso accadrà per un robot. Ma altre volte (la maggior parte?) si tratterà di strutture dati come un database. Anche i database avrà un nome ed un indirizzo (caratteristiche) ed una serie di funzioni proprie (inserisci, distruggi, cerca, etc.).

Classi e istanze. E così come nel mondo reale anche nella programmazione abbiamo classi di oggetti che rappresentano l’astrazione dell’oggetto singolo (e.g. la classe automobile). E le classi avranno sottoclassi che definiscono tipi specializzati (es. la classe automobile avrà come sottoclasse il modello Peugeot 208).

Le classi avranno istanze di oggetti (una Peugeot 208, una Fiat 500L eccetera). Quindi le classi definiscono il tipo astratto che ha specifiche caratteristiche (colore, targa) e funzioni (accensione, messa in marcia, etc.) a cui corrispondono azioni.

Le istanze stabiliscono l’oggetto individuale di tipo definito dalla classe. E così come nel mondo reale noi incontriamo solo oggetti individuali, i programmi possono solo manipolare istanze: così come io nel mondo
